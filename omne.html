---
layout: layouts/template-main.njk
title: Janka Pottery - O mně
---

<div class="box">
  <p>
    Každý kousek keramiky vzniká ručně – s péčí, trpělivostí a láskou k řemeslu.
    Od prvního tvarování hlíny až po finální výpal v peci prochází každý výrobek
    dlouhou cestou, na jejímž konci je originální keramika s duší.
  </p>
  <p>
    Nepoužíváme sériovou výrobu – každá miska, hrnek či talíř je jedinečný
    originál. Malé odchylky v barvě nebo tvaru nejsou vadou, ale důkazem poctivé
    ruční práce. Díky tomu si můžete být jisti, že držíte v rukou něco
    výjimečného.
  </p>

  <h2>Postup výroby</h2>
  <p>
    Keramika vzniká v několika fázích, které vyžadují čas, preciznost a
    zkušenost. Zde je stručný přehled celého procesu:
  </p>
  <h3>1. Příprava hlíny</h3>
  <p>
    Používáme kvalitní keramickou hlínu, kterou před zpracováním důkladně
    hněteme, abychom odstranili vzduchové bubliny a zajistili konzistentní
    strukturu materiálu.
  </p>
  <h3>2. Tvarování</h3>
  <p>
    Hlína se zpracovává převážně ručně – na hrnčířském kruhu nebo modelováním.
    Každý tvar vzniká individuálně, bez použití forem, což umožňuje jemné
    odchylky a autentický vzhled.
  </p>
  
  <h3>3. Obtáčení</h3>
  <p>
    Po částečném proschnutí výrobku (v tzv. kožené tvrdosti) přichází na řadu
    obtáčení – proces, při kterém se doladí finální tvar, ztenčí stěny.
    V této fázi se také ušatí hrnky a různě dekoruje - pomocí šlikru, engob nebo
    např. vyškarabáváním vzorů.
  </p>
  <h3>4. Sušení</h3>
  <p>
    Výrobek se nechá pomalu a rovnoměrně schnout po dobu několika dnů,
    aby se předešlo prasklinám. Důležité je stabilní prostředí bez prudkých změn
    teploty a vlhkosti.
  </p>
  <h3>5. První výpal (tzv. přežah)</h3>
  <p>
    Po usušení následuje první výpal v keramické peci při teplotách kolem 900
    °C. Tento krok zpevní tvar a připraví výrobek na glazování. V této fázi je výrobek velmi křehký a náchylný k poškození, proto se s ním zachází opatrně.
  </p>
  <h3>6. Glazování</h3>
  <p>
    Na povrch výrobku se poté nanáší glazury. Nanášet můžeme štetcem, poléváním nebo namáčením.
    Glazury se dají kombinovat a vrstvit. Každá glazura se chová při výpalu jinak, což přispívá k výsledné
    originalitě.
  </p>
  <h3>7. Druhý výpal (ostrý výpal)</h3>
  <p>
    Finální výpal probíhá při vyšších teplotách (obvykle 1150–1250 °C), v
    závislosti na typu hlíny a glazury. Tento krok dodá výrobku pevnost,
    voděodolnost a finální vzhled.
  </p>
</div>
